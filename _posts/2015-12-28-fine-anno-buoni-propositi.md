---
title: 'Fine anno e buoni propositi'
author: unnikked
layout: post
permalink: /fine-anno-buoni-propositi/

tags:
  - weblog

---

Da quando [ho deciso](https://www.facebook.com/unnikked/posts/974183319308993) di terminare l'avventura social di questo blog, con il tempo ho perso la voglia di scrivere e di ritagliarmi quei momenti di piacere nello scrivere i contenuti. 

Sono passati ben tre anni da quando ho aperto il blog ed in questi anni sono cresciuto "professionalmente" grazie a questo _side project_, come direbbero gli americani. 

Mi è difficile poter ricordare esattamente cosa ho imparato, sicuramente ho migliorato diverse abilità attraverso esso: 

- **la scrittura**, e con questo non voglio dire che sono diventato uno scrittore; sono meno crapa di prima. 
- **l'organizzazione**, avere un blog significa doversi saper organizzare, avere un minimo calendario di contenuti e pianificare bene le risorse (il mio tempo) per la ricerca e la scrittura. (cosa che non riesco ad applicare allo studio xD)
- **marketing e seo**, come _side effect_ ho imparato i rudimenti di queste "discipline" (coff coff). 
- **informatica**, ho ampliato ed acquisito attraverso la scrittura di questo blog alcune skill che un ingegnere informatico, secondo me, dovrebbe avere. Conoscenze che nessun corso universitario mi ha offerto fin ora. 

## Che fine farà questo blog?

Ho impiegato molte risorse per questo blog, sia economiche che temporali. Non sono propenso a buttare via il lavoro fatto solo perché non sono riuscito a farlo emergere secondo le mie aspettative: costruire un dialogo con i lettori, uno scambio bidirezionale. 

Sono consapevole che i fattori in gioco sono stati molteplici, contenuti di nicchia, mancanza di interessamento per contenuti di questo campo in italiano ecc. 

Con il tempo, il blog è diventato per me una sorta di **knowledge base** e mi trovo spesso a dover consultare guide scritte da me. 

Per tale motivo ho deciso di trasformare il blog in una sorta di diario di bordo, dove scrivo per annotare a me stesso in primis, non per divulgare. Resterà pubblico e comunque non troverete più post di questo tipo dove esprimo le mie opinioni. 

## Futuri progetti

Questo blog sarà esclusivamente un taccuino, un diario di bordo che dir si voglia, senza un filo logico da seguire, cercherò dove possibile di terminare eventuali "serie" per completezza e correttezza. 

Se siete interessati ho aperto una versione inglese del blog che si chiama [unnikked.ga](https://unnikked.ga), dal 2016 in poi convoglierò li maggiormente il mio tempo. Non è detto che userò questo blog come cantina per unnikked.ga

## Come contattarmi

Ovviamente siete liberi di condividere, criticare, suggerire ecc. Per farlo potete contattarmi via messaggio privato sulla pagina [Facebook](https://www.facebook.com/unnikked/), su [Twitter](https://twitter.com/unnikked) sulla email che troverete sul mio [profilo GitHub](https://github.com/unnikked) e su Telegram `@unnikked`. 